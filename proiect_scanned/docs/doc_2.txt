Ministerul Mediului, Apelor și Pădurilor ş
genţia Naţională pentru Protecţia Mediului a
AGENȚIA PENTRU PROTECȚIA MEDIULUI BUCUREŞTI

World Migratory
BirdDai

y

Ziua Mondială a Păsărilor
Migratoare

Ziua Mondială a Păsărilor Migratoare se sărbătoreşte anual, din 2006, în cel de-al doilea weekend
al lunii mai şi, din anul 2018, şi în cel de-al doilea weekend al lunii octombrie, ca o campanie globală de
conştientizare a nevoii de protejare a păsărilor migratoare şi a habitatelor lor.

A fost iniţiată de Secretariatul Convenţiei pentru Conservarea Speciilor Migratoare şi Animalelor
Sălbatice (CMS) şi Secretariatul Acordului privind Conservarea Păsărilor de Apă Migratoare African-
Eurasiatice (AEWA). Acestea încurajează cooperarea internaţională pentru monitorizarea, cercetarea
ştiinţifică, stoparea declinului speciilor de păsări şi a habitatelor lor, în aria geografică de răspânaire a
acestora, prin luarea de măsuri coordonate pentru menţinerea speciilor de păsări migratoare într-o stare
de conservare favorabilă sau pentru readucerea lor la o asemenea stare.

Tema Zilei Mondiale a Păsărilor Migratoare din 2023: "Viaţa păsărilor migratoare depinde de
apă!,, evidenţiază importanţa apei pentru păsările migratoare şi sprijină acţiuni cheie pentru protejarea
resurselor de apă şi a ecosistemelor acvatice.

Apa este fundamentală pentru viața pe planeta noastră. Marea majoritate a păsărilor migratoare se
bazează pe ecosistemele acvatice în timpul ciclului lor de viaţă. Zonele umede interioare şi de coastă,
râurile, lacurile, pâraiele, mlaștinile şi iazurile sunt vitale pentru hrănire, cuibărit, precum și ca sursă de
apă de băut, locuri de odihnă şi de alimentare în timpul călătoriilor lor lungi.

Păsările migratoare sunt deosebit de vulnerabile datorită faptului că migrează pe distanțe lungi,
iar unele specii sunt dependente de zonele umede care se degradează datorită activităţilor antropice
nesustenabile. Statisticile recente arată că, aproximativ 12% din cele peste 10.000 de specii de păsăii din
lume, sunt în pericol să dispară în acest secol. Iar supraviețuirea lor depinde de sprijinul acordat de toţi
oamenii planetei, de măsurile de conservare şi de protejare impuse de noi.

Prezenţa păsărilor şi a altor animale în oraş este importantă mai ales prin faptul că ne
demonstrează starea de sănătate a oraşului în care trăim zi de zi, dar şi pentru încântarea ce o aduc
sufletului şi ochiului omului iubitor de frumos.

Gândindu-ne la importanţa economică, culturală sau ecologică a acestor vietăţi în viaţa noastră,
avem suficiente motive să le protejăm. În acest fel şi generaţiile viitoare se vor bucura de beneficiile
legăturii importante dintre oameni şi păsările migratoare.

Director Executiv,
Dr. Ing. Simona Mihaela ALDEA

Nume şi Prenume Funcţia Data Semnătura,
Verificat: Veronica Hurdubelea Şef Serviciu 12.05.2023 ; “A
Intocmit: Nicoleta Căpăţînă Consilier superior 12.05.2023 A

AGENȚIA PENTRU PROTECȚIA MEDIULUI BUCUREŞTI
Adresa Aleea Lacul Morii nr. 1 sector 6 Bucureşti Cod 060841
E-mail: office(2apmbuc.anpm.ro; Tel. 021 430 66 77; Fax: 021 430 66 75
Operator de date cu caracter personal, conform Regulamentului (UE) 2016/5679

