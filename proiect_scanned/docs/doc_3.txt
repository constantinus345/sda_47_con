Ministerul Mediului, Apelor și Pădurilor
Agenţia Naţională pentru Protecţia Mediului

AGENȚIA PENTRU PROTECȚIA MEDIULUI BUCUREŞTI

„Ziua zi Ziua EUROPEI
Europei: 9 Mai
9 Mai

În fiecare an, la data de 9 mai sărbătorim pacea şi unitatea în Europa. Data marchează
aniversarea momentului istoric reprezentat de „Declaraţia Schuman”, care a propus ideea unei noi
forme de cooperare politică în Europa, pentru a se controla în acest fel producţia de armament şi
posibilitatea ca un viitor conflict militar să poată fi evitat. Propunerea lui Robert Schuman este
considerată a fi piatra de temelie a Uniunii Europene.

Data de 9 Mai are o triplă semnificaţie pentru România: Ziua Independenţei de Stat a României
faţă de Imperiul Otoman, Ziua Victoriei - marchează victoria puterilor aliate în faţa Germaniei naziste
şi sfârşitul războiului în Europa şi Ziua Europei.

Țările fondatoare, care au pus bazele cooperării economice la nivel european, în anul 1951,
sunt Belgia, Germania, Franţa, Italia, Luxemburg şi Țările de Jos. Astăzi Uniunea Europeană are 27 de
state, după ce Regatul Unit a părăsit UE la 31 ianuarie 2020.

Deviza Uniunii Europene este „Unitate în diversitate” și a fost folosită pentru prima dată în
2000. Semnificaţia acesteia este că, prin Uniunea Europeană, europenii își unesc eforturile pentru a
lucra împreună pentru menţinerea păcii şi pentru prosperitate, şi că numeroasele culturi, tradiţii şi | limbi
diferite care coexistă în Europa sunt un atu pentru continentul nostru.

Anul acesta, Ziua Europei va pune un accent special pe Anul european al competenţelor 2023,
care va debuta la 9 mai, eveniment care va da un nou impuls învăţării pe tot parcursul vieții,
permițându-le cetăţenilor şi întreprinderilor să contribuie la tranziţia verde şi la cea digitală, sprijinind
inovarea şi competitivitatea, pentru a construi o Europă verde, digitală și competitivă, echitabilă şi
calificată, dar şi puternică, rezilientă şi sigură.

În 2023, alături de Elefsina (Grecia) şi Veszprem (Ungaria), Timişoara a preluat prestigiosul
titlu de Capitală Europeană a Culturii. Prin titlul de Capitală Europeană a Culturii se demonstrează
bogăţia şi diversitatea culturilor din Europa, se stimulează turismul durabil şi se promovează
dezvoltarea orașelor prin cultură. De asemenea, titlul are un impact social și economic pozitiv pe
termen lung atât pentru oraşe, cât şi pentru regiunile învecinate.

La mulţi ani, Europa!
Director Executiv, 1
Dr. Ing. Simona Mihael

Nume şi Prenume Funcţia Data Semnătura,
Verificat: Veronica Hurdubelea Şef Serviciu 09.05.2023 (Vi
Întocmit: Nicoleta Căpăţină Consilier superior 09.05.2023 d

A AGENȚIA PENTRU PROTECȚIA MEDIULUI BUCUREŞTI
— Adresa Aleea Lacul Morii nr. 1 sector 6 București Cod 060841
